35

 

Ut summam huius expositionis faciamus, nostra sententia
haec est:

Verbum singulare cum subiecto plurali gen. masc. vel fem.
coniungitur:

1) ·si verbo‘ proximum est subiectum singulare vel gen.
neutr. plurale3

2) si ad verbi numerum valet nomen singulare (vel. gen.
neutr.- plurale) remotius quidem, sed aliquo modo' vel vi ac
notione vel collocatione praevalens3

3) schematis Pindarici ratione. Hoc neque ex mente
scriptoris alicuius neque ex dialecto aliqua fluxisse potest.
Causa prima in notione, quaerenda est, quae enuntiati sub-
iectum est. In ea nonnunquam inest vis quaedam singularis
ita, ut facile auctor possit commoveri, ut constructione, quae
dicitur κατὰ σὺνεσιν, utatur. Haec sola et apud poetas epicos
eosdemque antiquissimos invenitur et apud Euripidem et
Sophoclem. A nominibus illis collectiviS, quae plurali numero
adhibentur, etiamsi singularem habent notionem, ut κόμαι,

, φρένες, λαοὶ, σάρκες, fluxit consuetudo cum iisdem nominibus

etiam verbum singulare coniungendi, ubi in iis non est vis
singularis. Deinde hic usus latius se diffudit ita, ut verbum
singulare cum aliis quoque nominibus pluralibus coniungeretur.
Sed certos quosdam usus fines dicendi ratio eo statuit, quod
verbum singulare postponi non potest nomini plurali, nisi
eius notio singularis perspicua est. Saepissime et variis con-
dicionibus schemate Pindarus utitur , liberrime Aeschylus
et Archimedes. In sermone pedestri usus schematis tantum
fere verbis ἔστι et γίγνεται (vel ἧν et ἐγένετο) contineri videtur.

V.

Schematis Pindarici leges tractantes consulto, ut in
praefatione exposui, praetermisimus locoS, ubi ἧν cum nomine
plurali gen. masc. vel fem. coniungitur. Nunc quaeritur, utrum
hoc ἧν forma singularis sit an pluralis, Qua in quaestione

ex veterum testimoniis horum maxime ratio habenda est:
3.

