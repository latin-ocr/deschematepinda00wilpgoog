5

 

verbum singulare nomini duali coniunctum Δωρικώτερον nominat.
Cum autem, substantivum sive du ale sive plurale verbo singulari
coniungitur, res ipsa non mutetur, quod numerus dualis et
ipse ad plures pertinet , etiam hoc loco sch. P. Eustathius
statuere nobis videtur. Denique etiam nota ad τ, 337 huc
reserenda erit, quod Eustathius de usu quodam Pindari maxime
proprio et a sermone Attico discrepanti loquitur. Ad hanc
notam suo loco redeundum 'nobis est3 item sententiae ipsae,
quas veteres protulerunt, suis locis examinabuntur. Hic duas
modo res accuratius tangamuS, nomen et definitionem schematis,
de quo agitur.

Grammatici recentiores schema Pindaricum illam figuram
grammaticam nominant, qua subiectum plurale generis masculini
vel feminini cum verbo singulari coniungitur. Eandem adhibent
definitionem Apollonius et cum hoc schol. rec. in Pind. Ol. X, 4.
Eustathius autem in P, 384 sch. P. ita videtur definire, ut ad .
nomina variorum generum pluralia inter se particulis coniuncta
illud pertinere censeat. Quod autem hic certi cuiusdam loci

rationem habet et alia exempla eodem loco affert, ubi nominibus ·

femininis solis verbum singulare antecedat, illud ab Apollonio
et schol. Pind. allatum non mutatur. Heraclides autem et
Herodianus sch. P. ita definiunt, ut ad nomina pluralia uni-
versa spectare videatur ideoque etiam ad nomina neutrius
generis. At Herodianus in iis, quae sequuntur, figuram illam
neutrius generis a schemate Pindarico luculenter discernit,
Heraclides de certis locis dicit ita, ut facile plane possit intellegi.
Lesbonax· quidem exemplum quoque neutrius generis afferens
sch. P. cum neutrius generis figura confundit. Nos autem hic
ad illa modo exempla animum convertemus, in quibus nomina
masculini vel feminini generis et numeri pluralis (vel dualis) cum
singulari verbo sunt coniuncta. Illa enim neutrius generis>
figura omnibus in dialect-is ita est usitata , ut nihil habeat
insoliti3 eamque diligentissime Rudolfus Franzius dissertatione,
quae inscribitur: eDe verbo apud Graecos coniuncto cum neutri
generis subiecto plurali, Bonn. 1875’, tractavit.

Nomen schematis, de quo agitur, est Pindaricum
auctoribus Herodiano, Lesbonacte, Eustathio ad P, 384, schol.
ad Pind. Isth. IV, 57 eo, quod a Pindaro maxime adhibetur.

 

