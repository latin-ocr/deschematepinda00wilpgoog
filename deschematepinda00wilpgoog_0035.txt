27

 

nominis tum minus tum magis est manifesta. Quam ob rem
γαρὺετον, quod idem omnes codices nullo excepto praebent,
tenendum est. Dualis sane hic quodammodo offendere potest3 sed
minus mirus videbitur, si sumimus poetam de duobus corvis,
qui aquilam loquacitate vexent, cogitasse. De duobus cur
cogitaverit corviS‚ eo est explanandum, quod poeta alacriori
pro animo imaginem quam maxime expressam sibi proposuit.
Haud scio an certa quaedam fabula, in qua duo corvi indu-
cantur, ob poetae mentem versata sit 1⁷). - Quomodo verbum
singulare intellegendum sit Pind. Isth. IV, 57, grammatici
recentiores valde dissentiunt. Mommsenius legit:

οὗτοι τετὺφλωται μακρὸς
μόχθος ἀνδρῶν· οὐδ’ ὁπόσαι δαπάναι
ἐλπίδων ἔκνισ’ ὄπιν·

et sch oliorum interpretationem secutus sic locum interpretatur:
‘Non involutus est caecis tenebris diutinus labor virorum, non
est, quamvis maximi sumptus futurae victoriae curam molestia
affecissent (acuissent).’ Alii commate distinguunt partim, ut
Dissen et Bergk 3, post ἐλπίδων, partim, ut Scheidewin‚ ed. Π.
Teubn. ‚ post δαπάναι et ad ἔκνισ’ ‘nomen singulare ex
δαπάναι supplent. Quorum emendationem quamquam com·
parare possumus cum Hes. 254, tamen propter ellipsim verbi
ad δαπάναι pertinentis non accipiemus, praesertim cum sche-
mate Pindarico multo facilius singulare verbum possit expla-
nari. Sensu enim non mutato poeta etiam singularem δαπάνη
adhibere potuit, ut et nos promiscue ‘viele Miihe’ et ‘viele
Miihen’ dicimus. Singuli autem sumptus ad unum finem
spectantes in unum quasi sumptum ita coniuncti poeta visi
sunt, ut verbum singulare adhibuerit. ἐλπίδων in medio posi-
tum et ad δαπάναι et ad ὄπιν pertinet.

Praeter haec quae commemoravimus exempla duo affe-
runtur, in quibus sch. Pind. postposito verbo usurpatum esse
dicitur. Hipponactis enim frg. 41 Welcker, 29 Bergk3 legitur:

 

1⁷) Sim0nidem et Bacchylidem scholia dicunt illis verbis signi-
ficari. Neque vero quidquam nobis notum est Pindarum iu hos poetas,
etsi eius aemulos, tam iratum fuisse, ut ad hanc irrisionem ferretur.

