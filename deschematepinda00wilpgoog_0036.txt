28

 

A& ἡμέραι γυναικός ἐστιν ἥδισται, ὅταν

γαμῇ τις κάκφὲρῃ τεθνηκυῖαν.
Quod vero poetae hic magni interest duali numero, qui et
ipse pluralis est, quandam vim tribuere, cum Gaisfordio melius
εἰσιν scribemus. 18) —- Denique Heusingerus Xen. Gyr. inst.
IV, 5, 4 prava cupidine sch. P. adhibendi commotus οἱ ἱππεῖς
αὐτοῖς εἶχε pro εἶχον, quod optimi codices praebent, scripsit.
At ex iis quae dixi satis constat tantum pluralem hic ad-
hiberi posse.

IV.

Postquam igitur, quibus condicionibus sch. P. adhibitum
sit, exposuimuS, quaeritur, quomodo hoc schemate singuli
auctores inde ab antiquissimis temporibus usi sint. Vix enim

, fidem habebimus scholiastae recentiori ad Pind. Ol. X, 4, qui

nimia Pindari admiratione commotus dicit neminem neque

maiorum neque posteriorum hoc schemate usum. esse praeter 5

Pindarum. ln tractando autem veterum singulorum usu
optime dialecti regulam sequimur, ita ut primum de Ionicae
dialecti poetarum, inprimis Homeri, usu, deiude de usu dialecti
Aeolicae et Doricae, denique de Atticorum et poetarum et
prosaicorum usu disseramus.

Leges quas statuimus quominus in omnibus dialectis
valeant, nihil obstare ex re ipsa elucet, quod non ex dialecto
aliqua, sed ex linguae natura atque indole proficiscuntur, vel,
ut aliter dicam, quod constructio κατὰ σὺνεσιν subest. Attamen
inter fines, ad quos singulae dialecti in hoc usu progressae
sunt, discrimina esse videntur.

Ionica dialectus, qua vetustissimi poetae utuntur, aptis-
sime prima tractatur. Eustathio auctore ad P, 384 Pindari-
cum veteres schema nominant, non quod Pindarus id invenit,
sed quod schemate ab Homero accepto magno cum studio
(ζηλώσας) usus est. Opinatur igitur Eustathius Homerum
hoc schema invenisse. At eiusmodi res nova vix ab uno
quodam homine invenitur, sed paullatim in sermonis consuetu-

 

18) cf. Dissen ad Pind. 01. X, 6, p. 124.

